---
layout: event
title: "Opencity Labs - Cloud Operation Engineer"
date: 2023-04-17T12:45:00+02:00
categories: hiring
slug: "opencity-labs-cloud-operation-engineer"
description: "Cerchiamo una persona con competenza su sistemi Linux, capacità di realizzare script in bash o un linguaggio a oggetti di alto livello (python, ruby, etc). Cerchiamo un profilo junior da far crescere nel nostro team, con poca esperienza o neolaureato anche senza esperienza lavorativa ma appassionato di linux, software open source e cloud."
---

# Cloud Operation Engineer

# Chi siamo

OpenCity Labs è la start up innovativa che realizza [OpenCity Italia](https://opencityitalia.it/), la piattaforma per i servizi pubblici digitali. La nostra missione è migliorare la vita di milioni di cittadini che utilizzano i servizi pubblici, modernizzare il lavoro dei funzionari pubblici grazie alle tecnologie digitali. OpenCity LABS ha una cultura open source, utilizza tecnologie cloud e ha una profonda conoscenza del potenziale di evoluzione delle città grazie al digitale, oltre che delle regole tecniche e degli standard europei per la trasformazione del settore pubblico.

Il nostro è un team con una forte matrice tecnologica: stiamo costruendo un’architettura altamente scalabile che offriamo in SaaS, fatta di microservizi cloud-native, multi-tenant, isolati in container, monitorati da Prometheus, ospitati in AWS in un cluster dotato di una certa autonomia (scala quando lui crede meglio, tocca a noi far si che lo faccia quando veramente è meglio farlo).

# Che cosa usiamo

PHP/Symfony, Golang, PostgreSQL, MongoDB, Elastic Search, Kafka, Angular/Ionic, React, Consul, Redis Cluster, Docker, Test automatici e Continuous Integration (maniacalmente). Continuous Deployment a macchia di leopardo, ci lavoreremo molto insieme.

# La figura che cerchiamo

Cerchiamo una persona con competenza su sistemi Linux, capacità di realizzare script in bash o un linguaggio a oggetti di alto livello (python, ruby, etc). Cerchiamo un profilo junior da far crescere nel nostro team, con poca esperienza o neolaureato anche senza esperienza lavorativa ma appassionato di linux, software open source e cloud.

La nostra infrastruttura è completamente in cloud, il deploy è effettuato direttamente dal team di prodotto.

Ti sarà chiesto di:

- lavorare sul provisioning dell’infrastruttura cloud: server virtuali, servizi managed;
- lavorare sull’ottimizzazione delle immagini docker dei micro-servizi per ridurre la dimensione e aumentarne il grado di sicurezza;
- lavorare sul monitoraggio, basato su metriche;
- lavorare sui tool di integrazione (slack, gitlab);
- lavorare a contatto con altri esperti di settore, a livello nazionale ed internazionale;

# Requisiti

Se hai poca esperienza, anche di soli 2 o 3 anni in questo settore, ti chiediamo comunque di inviarci il tuo CV. Otterrai un maggior punteggio nel nostro processo di selezione se dimostrerai di aver lavorato:
con sistemi di configuration management (Puppet, Chef, Ansible);

- con orchestratori di container come Docker Swarm, Hashicorp Nomad, Kubernetes;
- con Amazon Web Services, Azure, Kafka o l’OS Ubuntu Server;
  su infrastrutture con grandi quantità di dati (i terabyte è la nostra dimensione in termine di files, le centinaia di GB per i database);
  in un’azienda o un team di prodotto;
- con il framework di sviluppo agile Scrum o in team che hanno adottato Domain Driven Design.

Cosa offriamo

- Sviluppo di software libero, usato da centinaia di enti locali, grandi e piccoli
- team focalizzato sul prodotto
- formazione continua: ogni anno un programma di formazione per la tua crescita e la partecipazione a eventi in Italia;
- un progetto innovativo: adottiamo continuamente nuove tecnologie e ne diventiamo rapidamente esperti;
- se ti piace raccontare il tuo lavoro, ti riserviamo tempo per scrivere post in un blog tecnico o partecipare a eventi come relatore
- assistenza sanitaria integrativa;
- fino a 3k euro di budget per la propria postazione;
  - team distribuito in Italia: lavoro 95% remoto, con approccio agile. Ci incontriamo di persona una volta ogni 4-5 settimane o anche più spesso quando serve, generalmente in centro Italia (Firenze/Bologna/Roma). Ogni tre mesi l’incontro si estende a due o tre giornate più intense
- impiego full-time: CCNL Metalmeccanici a tempo indeterminato; RAL tra i 25 e i 35k.

Privilegiamo il contratto da dipendente full-time, ma siamo aperti anche ai liberi professionisti: abbiamo già alcune collaborazioni attive, ma ci serve un impegno costante e per la maggior parte del tuo tempo.

Per ogni posizione indichiamo sempre in modo trasparente una forchetta della RAL (Retribuzione Annua Lorda) che va letta come segue: se hai poca esperienza nel ruolo in cui ti candidi e nessuno dei plus indicati ci orienteremo verso la parte bassa della forchetta, al contrario se sei in grado di mostrare un grado alto di esperienza e magari sei in possesso di uno o più plus ti proporremo qualcosa più vicino al limite superiore. In ogni caso terremo anche in considerazione la tua RAL attuale.

# La selezione

Il processo di selezione prevede i seguenti passaggi:

- faremo un primo colloquio conoscitivo, con il tuo futuro responsabile
- test tecnico (da fare offline entro una o due settimane)
- riceverai un feedback in ogni caso dopo il test
- in caso positivo, secondo colloquio con uno o due dei nostri sviluppatori
- ultimo colloquio con il nostro CEO.

Per inviarci la tua disponibilità, usa questo form:

<a class="btn btn-primary text-white btn-lg mt-3" target="_blank" href="https://opencityitalia.it/lavora-con-noi/">Candidati ora!</a>
