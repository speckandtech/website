---

company:    BM Group
title:      "Project Manager"
date:       2025-10-08

company_link: https://career.bmgroup.com
application_link: https://career.bmgroup.com/annunci/project-manager/

permalink:  jobs/project-manager
layout:     job

---

La figura avrà il compito di gestire le commesse di Automazione e Robotica, garantendo il rispetto dei tempi, dei costi e dell'integrità della fornitura come stabilito nel contratto. Questo includerà l'analisi e la gestione del contratto stesso, oltre all'interfaccia diretta con il cliente per comprendere le loro esigenze e garantire la soddisfazione. Sarà coinvolto nella programmazione iniziale del progetto e collaborerà con tutti gli enti aziendali per raggiungere gli obiettivi stabiliti. Supervisionerà l'ingegneria coinvolta nel progetto, avendo una chiara comprensione degli aspetti tecnici più rilevanti. La gestione dei fornitori sarà parte integrante del ruolo, lavorando a stretto contatto con l'ufficio acquisti. Si occuperà della gestione dei reclami sia da parte del cliente che dei fornitori e delle eventuali variazioni d'ordine con il cliente, supportando l'ufficio commerciale. Monitorerà costantemente lo stato di avanzamento dei lavori per preparare report interni e per fornire aggiornamenti al cliente. Sarà presente in cantiere durante le fasi cruciali o critiche del progetto e farà da interfaccia tra i tecnici sul campo e gli altri dipartimenti aziendali.


## La nostra azienda

Polytec, azienda di BM Group, sviluppa sistemi di automazione e soluzioni robotizzate tecnologicamente avanzate, accompagnando l’industria nel percorso di trasformazione digitale.

BM Group è un gruppo industriale italiano che unisce società con specializzazioni diverse, accomunate da un unico obiettivo: consentire all’industria quella trasformazione tecnologica necessaria per diventare fabbrica intelligente e sostenibile. Il team di BM Group è giovane, dinamico e collabora costantemente con centri di ricerca e università. Per ogni nuova figura si definisce un programma di inserimento in fase di assunzione in base all’esperienza e alle competenze. Organizziamo e promuoviamo corsi di formazione in ottica di miglioramento continuo.

## Attività di riferimento

Le principali attività saranno le seguenti:
* Organizzazione e schedulazione delle attività rispettando tempi e costi di progetto;
* Gestione di eventuali problematiche che dovessero insorgere durante lo sviluppo dei progetti;
* Conduzione di riunioni periodiche per verificare l’allineamento con le previsioni fatte in merito all’avanzamento dei progetti.

## Luogo di lavoro

* Borgo Chiese (TN) - (Sede centrale, produzione di quadri elettrici e isole robotizzate, collaudi e verifiche, uffici per lo sviluppo software, progettazione elettrica e meccanica).
* Calvagese della Riviera (BS) - (Reparto con uffici e sito produttivo – dopo il periodo di formazione).
* Rovereto (TN) - (Reparto distaccato con uffici – dopo il periodo di formazione).

## Requisiti

* Interesse nel ricoprire un ruolo di responsabilità con delle mansioni manageriali.
* Diploma e/o laurea in ambito elettronico/informatico/meccanico/meccatronico/gestionale.
* Pregressa esperienza nella gestione di commesse in ambito automazione, robotica o settori affini;
* Preferibile pregressa esperienza in cantiere nelle fasi di installazione, messa in servizio e collaudo presso il cliente.
* Buona conoscenza della lingua inglese.
* Buona conoscenza del pacchetto Office.
* Disponibilità ad effettuare trasferte in Italia e all’estero.
* Capacità di adattamento a contesti nuovi.
* Orientamento al raggiungimento del risultato

## Si offre

* Attrezzatura: Smartphone e PC.
* Appartamento condiviso/hotel per i non residenti durante il periodo di formazione a Borgo Chiese.
* Formazione tecnica, linguistica e manageriale.
* Opportunità di lavorare per un gruppo internazionale in forte crescita nel campo della robotica e dell’automazione industriale.
* Possibilità di crescere e migliorare la posizione lavorativa aspirando negli anni ad acquisire responsabilità all’interno dell’azienda.
* Opportunità di viaggiare, conoscere nuove persone provenienti da contesti linguistici e culturali diversi.
* Opportunità di partecipare ad attività innovative di ricerca e sviluppo